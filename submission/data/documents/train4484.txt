‘फुटबलमा फेरि फर्कने छु’

अन्तर्राष्ट्रिय फुटबल महासंघ (फिफा) ले १० वर्ष प्रतिबन्ध लगाएयता सोमबार गणेश थापा पहिलोपल्ट औपचारिक रूपमा मिडियासामु प्रस्तुत भए । खास कार्यक्रम उनको नेतृत्वमा गठन भएको नेपाल स्पोर्टस अर्गनाइजेसनबारे जानकारी दिन आयोजना गरिएको थियो । अखिल नेपाल फुटबल संघ (एन्फा) को चुनाव नजिक रहेको स्थितिमा पत्रकार सम्मेलन उनकै स्पष्टीकरण, धारणा, योजना र महत्त्वाकांक्षामा केन्द्रित रह्यो । 