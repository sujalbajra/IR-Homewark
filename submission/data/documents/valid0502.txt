बेलायतीलाई लगानी गर्न अर्थमन्त्रीको आह्वान

अर्थमन्त्री युवराज खतिवडाले नेपालमा लगानीको वातावरण सुरक्षित र मुनाफा सुनिश्चित रहेकाले ढुक्क भएर लगानी गर्न  बेलायती लगानीकर्ताहरूलाई आह्वान गरेका छन् ।

लन्डनस्थित नेपाली दूतावासमा शुक्रबार आयोजित नेपाल विकास सम्मेलनको पाँचौं संस्करणमा 'नेपालमा लगानीका सम्भावना' विषयक अन्तरक्रियामा मन्त्री खतिवडाले अन्तर्राष्ट्रिय मुद्रा कोषले नेपालको अर्थतन्त्र एउटा बलियो जगमा उभिएको बताएको जनाउँदै यो वर्ष झन्डै ७ प्रतिशतको आर्थिक वृद्धि हुने अपेक्षा गरे ।