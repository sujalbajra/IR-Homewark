परम्परागत शैली परिवर्तन गर्न सुझाव

राष्ट्र बैंकले काम गर्ने तरिकामा नयाँपन ल्याउन पूर्वगभर्नरहरूले सुझाएका छन् । परम्परागत शैलीबाट गरिने नियमन तथा सुपरिवेक्षणले अहिलेको वित्तीय क्षेत्रलाई सही मार्गमा डोर्‍याउन नसकिने भएकाले काम कारबाहीमा प्रविधिसहितको नयाँपन ल्याउन उनीहरूले सुझाव दिएका हुन् । राष्ट्र बैंकको ६३ औं वार्षिकोत्सवका अवसरमा शुक्रबार राजधानीमा आयोजित कार्यक्रममा चुनौती सामना गर्न नियमक निकाय चुस्त हुनुपर्ने बताएका हुन् ।