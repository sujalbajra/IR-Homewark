पोखियो कर्णालीको व्यथा

जन्मँदा बालक तर हुर्किंदै गर्दा स्वभाव भने बालिकाको । विस्तारै उनमा किशोरी भाव हुर्किन्छ । युवक भएर पनि युवतीले जस्तै सोच्न थाल्छन् । समाजमा यस्तो फरक पहिचानका साथ हुर्किंदै गरेको व्यक्तिले के कस्ता अप्ठ्यारो स्थितिसित जुध्नुपर्छ ? उनको जीवनमा कस्ता सामाजिक र वैयक्तिक समस्याहरू आइपर्छन् र जिन्दगीले कसरी फरक मोड लिन्छ ? नाटक ‘जिउँदो आकाश’ ले प्रस्ट्याउँदै जान्छ ।  