गुरुकुल नखुलेको भए रक्सी बेचिरहेको हुन्थें : 'भष्मे डन'

उम्दा अनुहार पनि हैन । बलिष्ठ ज्यान पनि छैन । तर विपिन कार्की ‘हिरो’ बनेर देखिए ‘जात्रा’ मा । हुन त त्यसअघि नै उनी ‘पशुपति प्रसाद’ बाट भष्मे डनका रूपमा मासमा चिनिइसकेका थिए । हरेक फिल्म र हरेक चरित्रमा भिन्न अवतारमा पदार्पण हुने विपिनको शैली यति बेला ‘नाका’ मा आउँदै छ । सुनील पोखरेलका प्रिय चेला विपिनको अभिनय भने रंगमञ्चबाट सुरु भयो । पछिल्लो पटक ‘रसोमन’ मा देखिएका विपिन झन्डै तीन वर्षपछि फेरि गुरुकै नाटक ‘हरियो ढुंगा’ मा देखिँदै छन् । 