तीन गोल, दुई रातो कार्ड

बंगलादेशको उत्तर बरिन्धरा क्लबले सुदूरपश्चिम ११ लाई २–१ ले हराउँदै १६ औं आहा–रारा गोल्डकप फुटबलको सेमिफाइनल सुरक्षित गरेको छ । अन्तिम समयमा बरिन्धराका दुई खेलाडीले रातो कार्ड पाएका थिए ।
पोखरा रंगशालामा शनिबार क्वाटरफाइनलमा उत्तर बरिन्धराले ७४ औं मिनेटमा मिदो मासाको गोलबाट अग्रता लिएको थियो । सइल्ला सोलेमानले पेनाल्टी बक्सबाट सिधै प्रहार गरेको ग्रासबललाई अफसाइड बिट गर्दै मिदोले सेकेन्ड बार हुँदै जालीको सम्पर्कम पुर्‍याए । 