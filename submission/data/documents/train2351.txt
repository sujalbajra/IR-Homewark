इलेक्ट्रिक र कन्सेप्ट कारको बाहुल्य

विश्वका ठूला कार कम्पनी पेट्रोल र डिजेलबाट चल्ने गाडीको उत्पादन तथा बिक्रीलाई क्रमश: बन्द गर्ने तयारीमा जुटेका छन् । विभिन्न मुलुकहरूमा ग्लोबल वार्मिङविरुद्ध लड्न पेट्रोल र डिजेल गाडीको प्रयोगलाई रोक लगाउने नीति अगाडि सारिएपछि निर्माता कम्पनीहरूले यस्तो निर्णय गरेका हुन् । बेलायत, नर्वे, भारतलगायत करिब एक दर्जन मुलुकले निश्चित समयसीमा तोकेरै खनिज इन्धनबाट चल्ने सवारीलाई पूर्ण रूपमा विस्थापित गर्ने घोषणा गरिसकेका छन् । 