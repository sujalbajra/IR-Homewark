जसलाई गर्नु छैन मेकअप

उमेरसँगै सुन्दर देखिने चाह तीव्र हुँदै जान्छ । स्कुल पढ्ने बेलादेखि नै युवतीहरू थ्रेडिङ, क्लिनजिङ जस्ता ब्युटी ट्रिटमेन्ट सुरु गर्छन् । जवान भएपछि मेकअपका अनेक तौरतरिका अपनाउने गरिन्छ । ग्ल्यामर क्षेत्र रोज्नेलाई मेकअप अत्यावश्यक नै भैगो । अनुहारलाई कस्मेटिक प्रसाधनले नढाकी उनीहरू घरबाहिर निस्किनै अनकनाउँछन् । तर, कतिपय यस्ता कलाकर्मी पनि छन्, जो स्क्रिनमा बाहेक खासै सिँगारपटार गर्दैनन् । उनीहरू बिनामेकअप खुलेआम हिँडिरहेका हुन्छन् । 