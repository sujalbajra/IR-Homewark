टेलर र जो प्रेममा

अमेरिकी गायिका टेलर स्विफ्ट र बेलायती मोडल जो एल्वेन आफूहरूको प्रेमलाई खुलेआम हुन दिँदैनन् । तर, यिनको निजी जीवन कहिलेकाहीँ प्रकट भैजान्छ । पछिल्लो समय उनीहरू आफैं पनि खुकुलो बन्दै गएका छन् । केही दिनअघि यो जोडी क्यालिफोर्नियाको मलिबुमा हाइकिङ गएको रहेछ, त्यहाँ यिनको पिछा गर्दै पापाराजीहरू पुगेछन् । तिनले तस्बिर लिएको देखेर पनि टेलरले अघिपछि झैं अनुहार लुकाउने गरिनन् ।