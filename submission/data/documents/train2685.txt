दुई कप्तानको च्याम्पियन चाहना

नेपाली महिला टिमका लागि सन् १९९९ मा फिलिपन्समा भएको एसियन कप विशेष मानिन्छ । यसै प्रतियोगितामार्फत् पेमा लामाले नेपाली महिला टिमको लागि अन्तर्राष्ट्रिय फुटबलमा गोलको खाता खोलेकी थिइन् । तर, त्यसपछि महिला टिम गुमनामजस्तै भयो । महिला फुटबलको घरेलु प्रतियोगितामा पनि खडेरी लाग्न थाल्यो । त्यसैले हुनसक्छ, महिलाको राष्ट्रिय टिमले त्यो एसियन कपपछि प्रतिस्पर्धा गर्न ११ वर्ष प्रतीक्षा गर्नुपर्‍यो । 