सलेदोजस्तै सम्बन्ध

जोडिनु र छुट्टिनु नै सम्बन्ध हो ? यसको आयु कहिलेसम्म हुन्छ ? छुट्टिएपछि के सम्बन्ध साँच्चिकै मर्छ ? यी प्रश्नहरूको जवाफ खोज्न मन लाग्छ भने ‘सलेदो’ हेर्नुभए हुन्छ । मण्डला थिएटरमा नियमित मञ्चन भइरहेको यो नाटकमा उमेर पाकेर सेताम्मे भएका एक वृद्धको मनोदशामार्फत सम्बन्धका अनेक आयाम अनुभूति गर्न सकिन्छ । सम्बन्धको मालामा फुकाउँदै अतितमा पस्दा यी पात्रले कहिले रुवाउँछन् त कहिले हँसाउँछन् । 
