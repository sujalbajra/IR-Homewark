‘एक्ली’ नविता

टेबलटेनिसकी नम्बर वान खेलाडी नविता श्रेष्ठ शनिबार लगातार सातौं एकल उपाधिका लागि प्रतिस्पर्धामा थिइन् । लैनचौरस्थित राष्ट्रिय टेबलटेनिस प्रशिक्षण केन्द्रमा उनको फाइनल प्रतिद्वन्द्वी थिइन् आफ्नै नन्द एलिना महर्जन । अघिल्लो दिनमात्र यी दुईले महिला डबल्सको उपाधि जितेका थिए । तर, शनिबार एलिनाको एकमात्र लक्ष्य नवितालाई कीर्तिमानी उपाधि जित्नबाट रोक्नु थियो ।