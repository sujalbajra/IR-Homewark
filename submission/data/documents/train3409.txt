‘फेरि मैदानमा फर्कनेछु’

नेपाली राष्ट्रिय फुटबल टोलीका भरपर्दा मिडफिल्डर विक्रम लामा अबको केही महिना फुटबल करियरको सम्भवत: सबैभन्दा ठूलो परीक्षाबाट गुज्रनेछन् । युवा अवस्थामै ढाडको समस्याले करियर सुरु नभई नै अन्त्य हुने स्थितिबाट विक्रमले यहाँसम्मको यात्रा तय गरे । तर, शनिबार बूढासुब्बा गोल्डकपको फाइनलमा दुर्भाग्यपूर्ण रूपमा खुट्टा भाँचिएपछि विक्रमले करियरमा अर्को अग्निपरीक्षा पार गर्नुपर्ने भएको छ ।