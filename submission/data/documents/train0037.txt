शिवराम र भुवनलाई अग्रता

नेपाल नम्बर एक गल्फर शिवराम श्रेष्ठ र भुवन नगरकोटीले गल्फर पाइलट्स एनपीजीए क्लासिक २०१८ अन्तर्गत पहिलो दिन अग्रता बनाएका छन् । सूर्य नेपाल गल्फ टुरको छैटौं इभेन्टमा बुधबार शिवरामले फ्रन्ट नाइनमा २ अन्डर ३२ र ब्याक नाइनमा १ अन्डर ३३ स्कोर गर्दै समग्रमा ३ अन्डर ६५ अंक बनाए । समान अंक जोडेका भुवनले फ्रन्ट नाइनमा १ ओभर ३५ खेले पनि ब्याक नाइनको प्रदर्शनमा सुधार गर्दै ४ अन्डर ३० को स्कोर बनाए ।