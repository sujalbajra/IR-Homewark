पहिचान जोगाउने पक्षमा

काठमाडौंकी १९ वर्षीया सुष्मिता गोलेले फेसबुकमा ‘मिस तामाङ २०१८’ को सूचना देखिन् । उनले फेसबुकबाटै आवेदन दिइन् । छनोट भएर पोखरा आइन् । मंसिर ११ देखि उनी बन्द प्रशिक्षणमा छिन् । प्रशिक्षणमा आएपछि उनलाई लाग्यो यो सौन्दर्य प्रतियोगिता मात्रै होइन रहेछ । आत्मविश्वास, नेतृत्व विकास र बोल्ने क्षमतामा आएको परिवर्तन देखेर उनी दंग छिन् । ‘यहाँबाट हारेर जान्न,’ उनी भन्छिन्, ‘कि त सिक्छु, कि जित्छु ।’