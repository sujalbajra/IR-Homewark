रोमालाई चमत्कार चाहिने

एनफिल्डको फ्लडलाइट्समा लिभरपुलले युरोपेली फुटबलमा धेरै मीठो स्वाद चाखेको छ । यसमध्ये एएस रोमाविरुद्ध मंगलबार राति युरोपेली च्याम्पियन्स लिग सेमिफाइनल पहिलो लेगमा प्राप्त ५–२ को जित कहाँनिर पर्ला त ? यो सूचीमा पक्कै पनि सन् २०१६ मा बोरुसिया डर्टमन्डविरुद्ध प्राप्त गरेको पुनरागमन, सन् २००५ मा ओलम्पियाकोजमाथि प्राप्त सफलता अनि सन् १९७७ मा सेन्ट इस्टेयनविरुद्ध आत्मसात् गरेको जित पर्नेछ ।