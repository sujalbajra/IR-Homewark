जनकपुरमा घराना संगीत महोत्सव

जानकी मन्दिर परिसर सारंगी र मुरलीको धुनले तरंगित भयो । बुधबार साँझ संगीतमय बन्यो जनकपुर । जनकपुरीयालाई छठको अवसरमा सारंगी र मुरलीको कर्णप्रिय धुनले प्रफुल्लीत बनायो । पूर्वीय शास्त्रीय संगीत र सद्‌भाव प्रवर्द्धनको लागि जनकपुरमा आयोजित घराना संगीत महोत्सवको प्रस्तुतिले जानकी मन्दिरमा उपस्थित दर्शकको मन थामिएन । बुधबार अबेर रातिसम्म चलेको घराना संगीत महोत्सवमा जनकपुरीयाले ठुम्का लगाए । 