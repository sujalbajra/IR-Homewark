केरा किसानको टर्रो कथा

केरा पाकेपछि जति गुलियो र मीठो हुन्छ काँचो हुँदा घाँटीबाट निल्नै सकस हुने टर्रो स्वादको पनि हुन्छ । चितवनका केरा उत्पादक किसानहरूको कथा–व्यथा पनि केराको यस्तै अवस्था र स्वाद जस्तै छ । राम्रो सम्भावना देखेर भाडामा भए पनि प्रशस्तै जग्गा लिएर केरा खेती गरेका किसानहरूले कहिले गुलियो फलको स्वाद चाख्न र कमाउन पनि पाउँछन् । कुनै बेला कलिलैमा केरा नोक्सान भएर रुनु न हाँस्नु हुन्छन् ।