रोयको कीर्तिमानसँगै इंग्ल्यान्ड विजयी

प्रारम्भिक ब्याट्सम्यान जेसन रोयको उत्कृष्ट इनिङ्ससँगै इंग्ल्यान्डले पहिलो वान–डेमा आइतबार अस्ट्रेलियालाई ५ विकेटले पराजित गरेको छ । विजयी टोलीका लागि १ सय ८० रनको योगदान दिएका रोय वान–डेमा सर्वाधिक स्कोर बनाउने इंग्लिस ब्याट्स्म्यान पनि बने । टेस्ट सिरिजमा ४–० ले पराजित इंग्ल्यान्डले ७ बल बाँकी छँदै अस्ट्रेलियाले प्रस्तुत गरेको ३ सय ५ रनको लक्ष्य प्राप्त गर्‍यो ।