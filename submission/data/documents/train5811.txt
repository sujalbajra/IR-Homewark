‘पानीघट्ट’ कोलकाता लगिँदै

लमजुङको परिवेशलाई लिएर तयार पारिएको नाटक ‘पानीघट्ट’ भारत कोलकाताको रवीन्द्रनगरमा आयोजना हुने अन्तर्राष्ट्रिय नाटक उत्सवमा मञ्चनका लागि छनोटमा परेको छ । पुरु लम्सालद्वारा लिखित/निर्देशित नाटक फेब्रुअरी २३–२५ (फागुन ११–१३) मा हुने उत्सवमा मञ्चन हुने भएको हो । नेपालको प्रतिनिधित्व गर्ने यो नाटकले मञ्चनका लागि फेब्रुअरी २४ (फागुन १२) को मिति पाएको निर्देशक लम्सालले बताए । 