अर्को गोल थप्ने प्रयास

नेपालले सन् १९८२ को एसियाली खेलकुदमार्फत फुटबलमा पहिलो अन्तर्राष्ट्रिय खेल खेल्दा यामबहादुर घलेले अन्तर्राष्ट्रियस्तरमा गोलको खाता खोलेका थिए । त्यसयता नेपालले थुप्रै अन्तर्राष्ट्रिय प्रतियोगितामा सहभागिता जनायो र नेपाली खेलाडीले थोरै नै भए पनि गोलको संख्या बढाउँदै आएका छन् । तर एसियाली खेलकुदमा भने आजसम्म पनि नेपालले अर्को गोल थप्न सकेको छैन ।