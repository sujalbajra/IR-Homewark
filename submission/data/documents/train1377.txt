पन्नाकाजीका गीत

गायक पन्नाकाजी शाक्यको प्रथम स्मृति दिवसको अवसरमा उनले गाएका गीतहरूको सँगालो ‘स्वर्णिम गीतिलहरी : स्वरहरूमा पन्नाकाजी’ पुस्तक प्रकाशन गरिएको छ । काठमाडौं महानगरपालिकाका मेयर विद्यासुन्दर शाक्यसहित गीतकार रत्नशमशेर थापा, यादव खरेल लगायतले स्वर लिपिसहितको उक्त कृति लोकार्पण गरेका थिए । मेयर शाक्यले पन्नाकाजीलाई काकाको सम्बोधन गर्दै उनका गीत अजम्बरी रहने बताए ।