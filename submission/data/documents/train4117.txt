‘प्रेमगीत २’ साउन १३ मा

गतवर्ष चर्चामा रहेको लभस्टोरी फिल्म ‘प्रेमगीत’ को सिक्वेलले साउन १३ लाई रिलिज मिति निश्चित गरेको छ । शुक्रबार फिल्मका नायक प्रदीप खड्काको जन्मदिन अवसर पारेर मिति घोषणा गरिएको हो । म्युजिकल लभस्टोरी भनिएको ‘प्रेमगीत २’ मा प्रदीपले यसपटक भने डेब्यु नायिका अश्लेषा ठकुरीसँग रोमान्स गरेका छन् । यसअघि फिल्ममा प्रेम बनेका प्रदीपको जोडी गीतको रूपमा नायिका पूजा शर्मा देखिएकी थिइन् ।