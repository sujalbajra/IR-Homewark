गङनम स्टाइलले गुमायो ‘युट्युबमा सर्वाधिक हेरिएको गीत’को उपाधी

पीएसवाईको ‘गङनम स्टाइल’ले यूट्युबमा सर्वाधिक हेरिएको भिडियोको उपाधी गुमाएको छ । दक्षिण कोरियाली मेघाहिटले विगत ५ वर्ष देखि उक्त उपाधी आफ्नो कब्जामा राखेको थियो । गङनम स्टाईलको म्युजिक भिडियो यति धेरै चर्चित भएको थियो कि त्यसले युट्युबको प्ले काउन्टर २ अर्ब १४ करोड ७४ लाख ८३ हजार ६ सय ४७ लाई नै मात खुवाइदिएको थियो । तत्पश्चात युट्युबले पुन: आफ्नो काउन्टर कोड लेख्नु परेको थियो ।