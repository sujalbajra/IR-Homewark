विमल मोहन बगानमा अनुबन्धित

राष्ट्रिय टोलीमा डेब्यू गरेको करिब साढे ५ वर्षपछि फरवार्ड विमल घर्तीमगरले करिअरकै पहिलो व्यावसायिक सम्झौता गरेका छन् । भारतको शीर्ष डिभिजन आई–लिग टोली मोहन बगानले विमलसँग सोमबार अनुबन्धन गरेको छ । बंगलादेशविरुद्धको मैत्रीपूर्ण खेलमा १४ वर्ष छँदै पहिलो रोजाइबाट डेब्यू गरेका विमललाई नेपाली फुटबलसँग नजिकको सम्बन्ध गाँसेको कोलकाता सहरकै पुरानो क्लब मोहन बगानले व्यावसायिक फुटबलमा भित्र्याएको हो ।