सुगमको भोजपुर र्‍याप

मेगा वीरगन्ज महोत्सवको शनिबार साँझ गायक सुगम पोखरेलले आफ्नो प्रस्तुतिले सबैलाई जुरुक्क उचाले । वीरगन्ज प्राय: आइरहने गायक पोखरेलको फ्यान यहाँ बढदो छ । उनले गीत सक्नेबित्तिकै ‘वान्स मोर’ हुटिङ पाइरहे । झुरुप्प दारी पालेका गायक सुगम मञ्चमा आफ्नो सदावहार शैलीलाई नै पन्छ्याए । पपभन्दा नेपाली फिल्मका गीत बढी पस्केका गायक सुगमले वीरगन्जको स्वादअनुसार आफूलाई ढालेका थिए । 