साकुराजस्तो प्रेमकथा

जापान भन्नेबित्तिकै पैंयु साकुरा फूलको चर्चा हुन्छ । पैंयु प्रजातिको यो फूल छिट्टै फुल्छ र झर्छ । जापानी फिल्म ‘हाना नो अतो’ मा युवती इतो यही साकुरा बगैंचामा उभिरहेकी छन् । यहीँ पहिलो पटक भेटछन् उनले मनपर्ने मान्छे । तर, उनको प्रेम साकुराको फूलजस्तै झरिगएको उनलाई पत्तै हुँदैन । प्रेमीले संसार छोडे पनि उनी यादहरूमा बाँचिरहन्छिन् र तिनै यादलाई शक्तिमा बदल्दै एउटा रहस्यको पर्दाफास गर्छिन् ।  