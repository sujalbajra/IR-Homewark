उखु किसान भन्छन्, 'भुक्तानी नदिए क्रसिङ रोक्छौ'

धनकौलस्थित अन्नपूर्ण चिनी उद्योगले किसानको गत वर्षको बाँकी भुक्तानी चुक्ता नगरेसम्म उखु क्रसिङ गर्न नदिने किसानहरूले चेतावनी दिएका छन् । पुरानो भुक्तानी नदिई उद्योगीले जबर्जस्ती उद्योग सञ्चालन गरे उद्योग परिसरमा आत्मदाह गर्नेसम्मको चेतावनी उनीहरूको छ । उद्योग सञ्चालनका लागि उद्योगीले बोलाएको छलफलमा किसानहरूले पुरानो रकम तत्काल पाउनुपर्ने अडान राखेका थिए । 