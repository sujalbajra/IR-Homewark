सय स्थानीय तहमा बजेट पेस भएन

स्थानीय तहले असार १० भित्रै बजेट ल्याइसक्नुपर्ने कानुनी प्रावधान छ । तर, असार मसान्त कटिसक्दा पनि मुलुकभरका सयभन्दा बढी स्थानीय तहले बजेट ल्याउन सकेका छैनन् । स्थानीय सरकार सञ्चालन ऐन २०७४ र अन्तर सरकारी वित्तीय व्यवस्थापन ऐन २०७४ को व्यवस्थालाई ती स्थानीय तहले बेवास्ता गरेका छन् । झन्डै ४५ प्रतिशतले यो व्यवस्था पालना नगरी असार १० पछि मसान्तको अवधिमा बजेट ल्याए ।