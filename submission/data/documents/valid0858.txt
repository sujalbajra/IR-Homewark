शिरफूल अब भिडियोमा

गायक अमृत गुरुङ पैदल यात्रा गरेरै मुलुकका विभिन्न थलोबाट गीत संकलन गर्छन् । त्यही गीतलाई लोक–रक शैलीमा पस्केर उनले फरक ढंगले संगीत पारखीको मन जित्छन् । झन्डै तीन वर्षअघि डोल्पा र रुकुमको सिमानातिर पर्ने फागुने लेक (कामीडाँडा), याम्खार, मैकोट, हुकाम हुँदै बेनी निस्केका नेपथ्य गायक गुरुङले मध्यपश्चिमको हिमाली–पहाडी शैलीमा ‘शिरफूल शिरैमा, वनफूल वनैमा, हिउँको फूल धौलासिरिमा’ गीत तयार पारे ।