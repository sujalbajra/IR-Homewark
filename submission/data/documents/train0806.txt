वोज्नियाकीलाई पहिलो ग्रान्डस्लाम

कारोलिन वोज्नियाकीले शनिबार आफ्नो पहिलो ग्रान्डस्लाम उपाधिका रूपमा अस्ट्रेलियन ओपन जितेकी छिन् । उनले ४७ औं प्रयासमा यो उपलब्धि आत्मसात् गरेकी हुन् । फाइनलमा उनले सिमोना हालेपलाई ७–६ (७/२), ३–६, ६–४ ले पराजित गरिन् । यो जितपछि डेनमार्ककी वोज्नियाकीले वरीयताको नम्बर एक स्थान पनि कब्जा गर्ने छिन् । रोमानियाकी शीर्ष वरीयताप्राप्त हालेपमाथि जित निकालेयता वाज्नियाकीले आँसु रोक्न सकिनन् ।