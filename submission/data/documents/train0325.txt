बहुप्रतीक्षित फाइनल

फसल फुटबलमा सर्वाधिक १२ लाख पुरस्कार राशिको मदन भण्डारी स्मृति इटहरी गोल्डकपको शनिबार विजेता बन्न मनाङ मस्र्याङी र थ्रीस्टार क्लब यति बेला अन्तिम तयारीमा छन्। दुई वर्षको अन्तरालमा शनिबार फाइनलमा दुई टोलीबीच इटहरी रंगशालामा पहिलो भेट हुँदै छ। पछिल्लोपल्ट राष्ट्रिय लिगमा थ्रीस्टारले मनाङलाई २–० ले पराजित गरेको थियो। नेपाली फुटबलका दुई सशक्त टोली एकअर्काको कमजोर र बलियो पक्षबारे समीक्षा गर्दै रणनीति बुनिरहेका छन्। 